---
layout: default
title: orlando | didattica
---

## Probabilità e Statistica 
### laurea triennale Ing. Gestionale


--- 

### Probabilità e Statistica [3231] (a partire da a.a. 2021/2022) 

#### contenuti del corso (sintetico)

N.B.: Per una lista dettagliata degli argomenti si veda il registro stilato lezione per lezione durante lo svolgimento del corso.

Elementi di statistica descrittiva. Popolazioni, campioni, variabili e dati. Frequenza. Dati raggruppati in classi. Rappresentazione dei dati: diagrammi a barre, diagrammi a torta, istogrammi. Misure di tendenza centrale e misure di dispersione. Quantili, Interquartile Range (IQR), diagramma box-plot. Campioni bivariati, diagramma a dispersione, regressione lineare.
 
Elementi di probabilità. Spazi di probabilità. Metodi di enumerazione: permutazioni, combinazioni e disposizioni. Probabilità condizionata. Il teorema della probabilità totale. Teorema di Bayes. Eventi indipendenti. Variabili aleatorie e vettori aleatori. Variabili aleatorie discrete e funzioni di densità di probabilità: legge di Bernoulli, legge binomiale, legge geometrica, legge di Poisson. Vettori aleatori discreti: funzioni di densità di probabilità congiunta e marginali. Valore atteso di variabili aleatorie discrete. Variabili aleatorie e vettori aleatori assolutamente continui e densità. Distribuzioni: uniforme, normale, esponenziale, Gamma, chi-quadro. Valore atteso di variabili aleatorie assolutamente continue. Varianza e deviazione standard. Disuguaglianze di Markov e di Chebyshev. Covarianza. Legge dei grandi numeri. Teorema del limite centrale.

Elementi di statistica inferenziale. Campione casuale. Variabili aleatorie dipendenti da un parametro. Stimatori e stime. Stimatori corretti. Media campionaria, varianza campionaria, deviazione standard campionaria. Stimatori di massima verosimiglianza. Intervalli di confidenza. Test di ipotesi.

#### testi consigliati
- F. Caravenna, P. Dai Pra, *Probabilità. Un'introduzione attraverso modelli e applicazioni*, Springer (la parte di teoria segue principalmente questo testo)
- S. Ross, *Probabilità e Statistica per l'Ingegneria e le Scienze*, Apogeo (copre gli argomenti del corso e contiene un discreto numero di esercizi)
- D. Montgomery, G.C. Runger, N.F. Hubele. *Statistica per l'ingegneria*, EGEA (copre gli argomenti del corso, un po' meno in dettaglio la parte di probabilità, più in dettaglio la parte di statistica inferenziale. La versione inglese è più completa)
- M.R. Spiegel, J. Schiller, R. Alu Srinivasan, *Probability and Statistics*. Fourth Edition. McGraw Hill. (tanti esercizi di base sulle variabili aleatorie)
- F. Mosteller, *Fifty Challenging Problems in Probability with solutions*, Dover Publications, Inc. (esercizi difficili di probabilità di base, solo per i più interessati)

#### modalità d'esame

L'esame consiste in una **prova scritta**. La durata della prova è 120 minuti (2h).

La prova scritta è costituita da **4 esercizi** (tutti da svolgere) e da **2 quesiti teorici**. Il voto massimo raggiungibile con i soli esercizi (senza rispondere ai quesiti teorici) è 28. Il punteggio di ogni esercizio sarà indicato sulla traccia (potrebbe variare di 1 punto in base alla difficoltà, oscillando intorno ai 7 punti). Per il 30L si devono svolgere correttamente i quesiti teorici.

Gli argomenti degli esercizi spazieranno tutto il programma (probabilità in spazi discreti e continui, variabili aleatorie e vettori aleatori discreti e continui, statistica descrittiva, statistica inferenziale, ecc.) e saranno simili agli esercizi risolti durante le lezioni del corso. Per un confronto si possono consultare le tracce d'esame degli scorsi appelli e il materiale condiviso sul canale Team durante il corso.

Durante la prova scritta è consentito l’uso di una calcolatrice e delle tavole numeriche per le distribuzioni normale standard, chi-quadro e t-Student scaricabili scaricabili [qui](materiale/tabelleVA.pdf).


#### appelli futuri

- 16 aprile 2024 (solo per a.a. 2022/2023)
- 17 giugno 2024 
- 15 luglio 2024
- 03 settembre 2024 
- 17 settembre 2024
- 05 novembre 2024

#### appelli passati

- a.a. 2021/2022 \| [tracce e soluzioni](tracce/Tracce_Soluzioni_2021-2022-240103.pdf)
- a.a. 2022/2023 \| [tracce e soluzioni](tracce/Tracce_Soluzioni_2022-2023-240207.pdf)

#### simulazioni 

- legge di Bernoulli \| [slide](materiale/slides/Bernoulli/Bernoulli.html) \| [sorgente](materiale/slides/Bernoulli/Bernoulli.py) (adattato da [brianamedee](https://github.com/brianamedee/3B1B-Animated-Tutorials/blob/main/3b1bProbability.py))
- legge binomiale \| [slide](materiale/slides/Binomial/Binomial.html) \| [sorgente](materiale/slides/Binomial/Binomial.py) (adattato da [brianamedee](https://github.com/brianamedee/3B1B-Animated-Tutorials/blob/main/3b1bProbability.py))
- legge di Poisson \| [slide](materiale/slides/Poisson/Poisson.html) \| [sorgente](materiale/slides/Poisson/Poisson.py)
- legge geometrica \| [slide](materiale/slides/Geometric/Geometric.html) \| [sorgente](materiale/slides/Geometric/Geometric.py)
- legge dei grandi numeri \| [slide](materiale/slides/LLN/LLN.html) \| [sorgente](materiale/slides/LLN/LLN.py)

#### notebook interattivi

[![Binder](https://mybinder.org/badge_logo.svg)](https://mybinder.org/v2/gh/orlandopoliba/ProbStatPoliBA/HEAD) link alla sessione online per aprire i notebook interattivi. Attendere qualche secondo per l'apertura di JupyterLab, entrare nella cartella `notebook` e scegliere il file in formato `.ipynb` con cui si vuole interagire.